---
title: TU L'AMATO
date: 2019-09-10 09:23:00 +02:00
---

Un’esperienza di tre giorni per riprendere in mano la tua storia di vita, 

![tu l'amato amatiper amare.jpg](/uploads/tu%20l'amato%20amatiper%20amare.jpg)

rigenerare le tue ferite del cuore, benedire le zone d’ombra che non accetti di te e lì fare esperienza della presenza di Dio e cercare la strada per spalancare le finestre delle stanze più buie del tuo cuore, per fare entrare il fresco profumo dell’Amore di Dio che tutto sana, tutto cambia, tutto trasforma, se sei disposto a metterti in cammino. Un tempo prezioso fatto di momenti di gioco, catechesi, dinamiche di gruppo, confronto, preghiera, dialogo, creatività, per prendere consapevolezza di chi sei tu: l’AMATO! Quali sono i tuoi desideri profondi e cosa ti impedisce di realizzarli oggi. Possiamo lasciare il passato, nel passato quando questo danneggia e fa soffrire per vivere pienamente liberi il nostro presente. Ma questo movimento non significa rinnegare nascondere ciò che ci ha fatto soffrire, anzi, poterlo trasformare nella testata d’angolo della tua vita e della tua storia. Perché crediamo che con Cristo e per Cristo, le esperienze più brutte, col giusto cammino umano e spirituale, possono portarti a fare cose grandi. Permettiti di vivere un presente pieno e autentico in cui godere del calore e dell’affetto dato e ricevuto, valorizzare le tue qualità e i tuoi sogni più belli e profondi, per FIORIRE NELL’AMORE con le persone che Dio ti ha posto accanto!