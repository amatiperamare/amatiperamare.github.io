---
title: La sorprendente logica della Pasqua
date: 2020-03-18 20:59:00 +01:00
---

Continuiamo la nostra riflessione mensile sulla scia delle Beatitudini. Siamo alla seconda Beatitudine:
« Beati quelli che sono nel pianto perché saranno consolati » Mt 5,4 .
Io sono sbalordita e meravigliata ogni volta che vedo come il Signore accompagna il nostro cammino! E sono   certa   che   non   sia   un   caso   che   la   riflessione   sull’afflizione   coincida   proprio   con   questo   tempo   che viviamo, in cui ci troviamo a fare i conti con la malattia, la solitudine, la sofferenza nostra e degli altri!
Questa Beatitudine è una delle più incomprensibili per noi, eppure è la chiave che ci introduce alla logica fondante del Vangelo: la Pasqua.
C’è una parola che a noi fa allergia, il “pianto”. Alla nostra logica fa cortocircuito, e direi giustamente, il fatto
di riconoscere come beatitudine il pianto. Se pensate così siete sani! In realtà, la pienezza di vita annunciata
sta nella consolazione promessa, non nel piangere!
C’è modo e modo di stare nel pianto, e non tutti i modi ci conducono ad essere consolati.
Il pianto, la sofferenza, il dolore sono stati inevitabili nella vita, ci dobbiamo fare i conti. Spesso ci sentiamo
spaventati dall’idea di soffrire e facciamo di tutto per evitarlo. Vedo molti che, per sfuggire alle situazioni di
pianto,   anestetizzano   pensieri   e   vissuti,   vivendo   fuori   di   sé,  perdendo   completamente   il   contatto   con  il proprio corpo, con la propria interiorità e si rifugiano in un continuo divertimento o svago, ad ogni costo.
Oppure   io   avevo   un’altra   modalità:   essendo   sempre   stata   una   persona   coraggiosa   e   determinata,   ho sempre affrontato di petto le difficoltà, cercando in me stessa le risorse per fronteggiarle. E sapete? Ci sono
sempre   riuscita,   solo   che   non   mi   accorgevo che pian piano   stavo   sacrificando   parti   di   me,   della   mia umanità.                                                           Mi indurivo un po’ alla volta, perdendo sempre di più la capacità di piangere per me e per gli altri.
Ma ad un certo punto della vita, quando le cose da tenere sotto controllo erano troppe ed io ero sola di fronte ad esse, sono entrata in crisi. Ecco, in questa crisi ho conosciuto un modo diverso di stare nel pianto.
È lo stile del povero, come abbiamo visto nella Beatitudine precedente: riconoscere che non posso tutto, che di fronte a certe situazioni sono impotente, che non ce la faccio da solo! Qui si apre lo spiraglio della
SPERANZA! Chi l’ha mai detto che ce la devo fare da solo? Questo è un grande inganno!
Trovo molto bella, vera e umana,   la   canzone di Giorgia “Credo”, che dice:   «Credo nelle  lacrime che sciolgono le maschere». Le lacrime purificano il cuore, lo lavano da tutte le sporcizie e le menzogne che ci
raccontiamo spesso anche da soli, ci restituiscono la verità di noi stessi! La consolazione non ce la possiamo dare   da   soli, viene necessariamente   da   qualcun   altro.   Nell’esperienza di consegnarci a qualcun altro
ritroviamo la nostra identità primaria di figli. Prima di tutto figli di un Padre che ci consola ogni volta che ci apriamo alla relazione con Lui e gli apriamo il nostro cuore. E poi anche ci ritroviamo come fratelli: essere fratelli è poter   contare   gli   uni   sugli   altri,   potersi   affidare   reciprocamente i propri   pesi,   dare e ricevere
consolazione. Avere il coraggio di aprirsi a questo ci dona uno spessore relazionale, ci rende più umani, più
profondi, più solidi.​
In questo tempo difficile, credo che la chiamata e la risorsa da attivare sia proprio questa: coltivare relazioni
fraterne, solidali e reciproche.