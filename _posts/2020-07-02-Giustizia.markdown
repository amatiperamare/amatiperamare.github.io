---
title: La Giustizia
date: 2020-07-02 16:47:00 +02:00
categories:
- persona
- dono
- dio
- beatitudini
tags:
- 'no'
- beati i poberi
- promesse
- beatitutini
- Dio
- Chiara Corbella
- coppia
- fede
- don fabio rosini
- amati per amare
---

«**Beati quelli che hanno fame e sete della giustizia**, perché saranno saziati» Mt 5,6
Continuiamo   il   nostro   cammino   attraverso   le   Beatitudini,   come   fossero   una   scalinata   che   scende,
conducendoci al cuore del Vangelo e della nostra vita cristiana.

![giustizia.jpg](/uploads/giustizia.jpg)

Quando penso al tema della giustizia mi viene in mente uno dei film più belli che abbia visto, “Il diritto di
contare”; racconta la storia delle prime tre donne nere che hanno lavorato alla NASA. Ci fa entrare nel
vissuto di queste donne straordinarie, **di come sono state dentro la grande ingiustizia del razzismo e di
come l’hanno vinta**. Non hanno risposto al giudizio con violenza o con altri giudizi, piuttosto hanno spostato
la loro attenzione sulle opportunità che si presentavano loro e le hanno sapute cogliere. Hanno creduto alla
loro dignità, senza sminuire quella dell’altro. Hanno mostrato uno stile diverso e hanno saputo attenderne il
frutto. **Di fronte a situazioni d’ingiustizia come questa, una delle reazioni più spontanee è quella di opporsi**
**con la forza, in modo da ristabilire la giustizia...** ma non funziona così! Se la forza e il dominio sull’altro
ristabilissero la giustizia il mondo sarebbe in pace da secoli!
**E per te cos’è la giustizia? Come reagisci di fronte alle ingiustizie?**
L’ingiustizia ci tocca così profondamente da avere lo stesso peso dei bisogni primari, fame e sete; finché
non   troviamo   una   risposta   soddisfacente   al   nostro   bisogno   di   giustizia,   un   senso   di   inquietudine   ci
tormenta, non ci dà pace. Possiamo reagire con forza oppure, al contrario, sentirci schiacciati da un senso di
impotenza. E allora qual è la via d'uscita? Provare a cambiare sguardo, guardare le situazioni e le persone
dalla prospettiva di Dio. Lo capiamo meglio quando siamo innamorati o abbiamo a che fare con i nostri figli!
Il Padre è innamorato di ciascun figlio, aldilà di cosa combini. Gesù ci insegna che    «Dio non ha mandato il
Figlio nel mondo per condannare il mondo, ma perché il mondo sia salvato per mezzo di lui» (Gv 3,17). E
noi cristiani siamo parte integrante di questo progetto di salvezza. Credo che i punti cardine che mette in
evidenza questa Beatitudine siano due. Il primo è la capacità di ATTENDERE, “saranno saziati”. La violenza
\(intendo ogni reazione aggressiva, come il giudizio ad esempio) è impulsiva, non guarda veramente l’altro,
non ha una direzione costruttiva verso cui investire le energie, ma è semplicemente uno sfogo. \*\*Le tre donne
del   film   ci   mostrano   invece   come   attraversare   in   modo   maturo   l’ingiustizia.  Spesso   pensiamo   che
“attendere” sia un VERBO PASSIVO! Ci sono tanti modi di attendere, adoperandosi attivamente, lasciando il
posto del giudice a un Altro: amando il nemico, mettendosi a servizio, perdonando, prendendo iniziativa
con chi invece non lo fa con te. **Il secondo punto che vorrei sottolineare è che la giustizia che noi**
perseguiamo vuole che OGNI UOMO sia trattato con la stessa DIGNITÀ, non solo i poveri e i piccoli con cui è
facile schierarci, ma anche l’uomo e la donna che fanno apertamente il male. Questo non è gratificante per
niente, ecco perché ci è così difficile. Anzi, la fatica è acuita dal fatto che, tante volte, non vediamo
nemmeno il frutto della nostra giustizia verso l’altro. Ma anche se l’altro non risponde come vorremmo,
questo non rende meno vero, **valido ed efficace il nostro atto di giustizia.** Le Beatitudini ci donano la chiave​
di accesso a tutto questo: solo all’interno della relazione di figliolanza con il Padre posso imparare che
l’altro mi riguarda sempre, perché è mio fratello.