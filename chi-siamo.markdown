---
title: Chi siamo
date: 2016-07-05 15:40:00 +02:00
permalink: chi-siamo
layout: page
---

Amati per Amare è un associazione senza scopo di lucro ispirata dalla fede cristiana cattolica, intrisa profondamente di spiritualità francescana. Nasce dall'intuizione di una coppia di sposi Roberto e Claudia, insieme da 10 anni e tre bimbi. Lui mediatore familiare, lei psicoterapeuta, hanno messo a servizio della pastorale familiare dei frati minori del Lazio la loro esperienza di fede, le loro competenze, la voglia di donare alle coppie fidanzate o sposate, alle famiglie un'esperienza profonda e concreta, creativa e gioiosa dell'Amore di Dio. Amati per amare desidera promuovere e salvaguardare il benessere bio-psico-sociale della persona e la custodia di valori e principi spirituali cristiani, nella forma di vita che le persone stesse si trovano a vivere: single, consacrati, fidanzati, coppie conviventi, coppie sposate, coppie in crisi, coppie separate, coppie divorziate. 
Attraverso incontri e ritiri di preghiera, corsi, seminari di formazione umana e spirituale, Amati per Amare propone iniziative rivolte alla formazione ed educazione all'Amore Cristiano e alla vita familiare, con la responsabilità, la gioia, la realizzazione e la pienezza che essa deve comportare: una coppia felice fa una famiglia felice, e la possibilità di godere pienamente della gioia della vita che Dio dona ad ognuno di noi. Amati per Amare sostiene e accompagna con particolare attenzione e cura le persone separate e divorziate; perché ciascuno, nella particolarità della propria storia, si possa sentire amato e appoggiato nel vivere la condizione a cui il Signore chiama.
La PERSONA TUTTA, quando si sente amata, stimata e voluta bene fiorisce, cambia, si converte, porta frutto! E nell'Amore... lì c'è Dio. 