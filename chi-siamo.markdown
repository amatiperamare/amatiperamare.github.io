---
title: Chi siamo
date: 2016-07-05 15:40:00 +02:00
permalink: chi-siamo
position: 0
summary: Per contattarci  info@amatiperamare.it
layout: post
---

### ![Amati per Amare chi siamo.jpg](/uploads/Amati%20per%20Amare%20chi%20siamo.jpg)

Amati per Amare è un associazione senza scopo di lucro ispirata dalla fede Cristiana Cattolica, intrisa profondamente di Spiritualità Francescana. Nasce dall'intuizione di una coppia di sposi Roberto e Claudia, insieme da 10 anni e tre bimbi. Lui mediatore familiare, lei psicoterapeuta, hanno messo a servizio della Pastorale Familiare dei Frati minori del Lazio la loro esperienza di fede, le loro competenze, la voglia di donare alle coppie fidanzate o sposate, alle famiglie, un'esperienza profonda e concreta, creativa e gioiosa dell'Amore di Dio. Insieme a loro altre coppie e famiglie collaborano in questo servizio CON e PER la Chiesa. 
Amati per Amare desidera promuovere e salvaguardare il benessere bio-psico-sociale della persona e la custodia di valori e principi spirituali Cristiani Cattolici, nella forma di vita che le persone stesse si trovano a vivere: single, consacrati, fidanzati, coppie conviventi, coppie sposate, coppie in crisi, coppie separate, coppie divorziate. 
Attraverso incontri e ritiri di preghiera, corsi, seminari di formazione umana e spirituale, Amati per Amare propone iniziative rivolte alla formazione ed educazione all'Amore Cristiano e alla vita familiare, con la responsabilità, la gioia, la realizzazione e la pienezza che essa deve comportare: una coppia felice fa una famiglia felice, e la possibilità di godere pienamente ADESSO, della gioia della vita che Dio dona ad ognuno di noi. SIAMO TUTTI CHIAMATI ALLA GIOIA. Amati per Amare sostiene e accompagna con speciale attenzione e cura le persone separate e divorziate; perché ciascuno, nella particolarità della propria storia, si possa sentire amato e appoggiato nel vivere la condizione a cui il Signore chiama.
La PERSONA TUTTA, quando si sente amata, stimata e voluta bene fiorisce, cambia, si converte, porta frutto! E nell'AMORE... lì c'è Dio. 
Amati per Amare nasce con un desiderio di "ITINERANZA", per cui le iniziative si possono spostare da un luogo all'altro, dove occorre, dove ci chiamano, dove c'è bisogno del nostro servizio.  